# -*- mode: mandoku-view -*-
#+TITLE: 春秋管窺
#+DATE: 2015-09-23 09:40:37
#+PROPERTY: JUAN 6
<pb:KR1e0106_WYG_006-1a>¶
欽定四庫全書¶
　春秋管窺卷六¶
　　　　　　　　　　新昌縣縣丞徐廷垣撰¶
　　文公¶
元年春王正月公即位¶
　人君之即位有二若周康王之受冊命臨諸侯此嗣¶
　世即位之禮伊尹奉嗣王見厥祖侯甸羣后咸在此¶
　改元即位之禮其即位時咸釋服從吉盖天生民而¶
<pb:KR1e0106_WYG_006-1b>¶
　樹之君上以對越天地神祗下以照臨百官兆民其¶
　位固天下之公位而非一家之私也故不敢以己之¶
　私服蒞之胡氏謂康王之麻冕即位以成王方崩就¶
　殯猶未成服非釋服離次而即位不知成王之崩在¶
　四月乙丑康王已入翼室恤宅宗矣越九日而後即¶
　位安有未成服之理故朱子曰天子諸侯之禮與士¶
　庶不同易世傳授國之大事當嚴其禮而王侯以國¶
　為家雖先君之喪猶以為私服也愚謂三年亮隂百¶
<pb:KR1e0106_WYG_006-2a>¶
　官總己以聽冢宰惟殷則然若夏之仲康肇位四海¶
　即命𦙍侯往征羲和其非不言可知即殷之冢宰亦¶
　不過攝政胡氏乃以為攝位臨羣臣恐無是理子曰¶
　天無二日民無二王家無二主尊無二上示民有君¶
　臣之别也如以人臣而遇國大喪輒就天子之位臨¶
　御百官與王者無異此賊莽之所以簒漢也豈有賢¶
　如伊尹而不明君臣之分僣竊之嫌泰然居之以為¶
　後世作俑乎朱子所以謂他事可攝即位不可攝也¶
<pb:KR1e0106_WYG_006-2b>¶
　文公立雖未𦵏以國不可曠年無君故踰年而即位¶
　稱公也¶
二月癸亥日有食之¶
天王使叔服來㑹𦵏¶
夏四月丁巳𦵏我君僖公¶
天王使毛伯來錫公命¶
晉侯伐衞¶
叔孫得臣如京師¶
<pb:KR1e0106_WYG_006-3a>¶
衞人伐晉¶
秋公孫敖㑹晉侯于戚¶
冬十月丁未楚世子商臣弑其君頵¶
公孫敖如齊¶
二年春王二月甲子晉侯及秦師戰于彭衙秦師敗績¶
丁丑作僖公主¶
　作主當于既𦵏而虞時今越十五月而作主故左氏¶
　以緩作主為非禮也杜註作𦵏僖公緩句讀遂致不¶
<pb:KR1e0106_WYG_006-3b>¶
　可解¶
三月乙巳及晉處父盟¶
　盟不言地盟在晉也在晉不書為與處父盟諱也盟¶
　大夫多矣何獨與處父盟為諱以在晉而君不出使¶
　大夫盟公為可恥也凡公與諸侯盟則書公及與大¶
　夫盟則書及不書公處父不氏抗也¶
夏六月公孫敖㑹宋公陳侯鄭伯晉士縠盟于垂隴¶
自十有二月不雨至于秋七月¶
<pb:KR1e0106_WYG_006-4a>¶
八月丁卯大事于大廟躋僖公¶
　大事者大祫也何以不言大祫以魯之僣用大禘故¶
　諱之也僣用大禘者以文王為始祖所自出而以周¶
　公配也于時禘不諱以諸侯所同也于大禘則諱以¶
　天子所獨也魯之大禘非天子賜乎曰成王賜魯重¶
　祭大嘗禘則用天子之樂所謂大嘗禘者時祭也非¶
　謂三年大祫得同五年大禘也凡大禘與大祫毁廟¶
　之主未毁廟主皆合食于大廟大事以躋僖公知禘¶
<pb:KR1e0106_WYG_006-4b>¶
　非不兼羣廟之主也至逆祀之非左氏論之詳矣¶
冬晉人宋人陳人鄭人伐秦¶
公子遂如齊納幣¶
三年春王正月叔孫得臣㑹晉人宋人陳人衛人鄭人¶
伐沈沈潰¶
夏五月王子虎卒¶
秦人伐晉¶
秋楚人圍江¶
<pb:KR1e0106_WYG_006-5a>¶
雨螽于宋¶
冬公如晉十有二月己巳公及晉侯盟¶
晉陽處父帥師伐楚以救江¶
四年春公至自晉¶
夏逆婦姜于齊¶
　左𫝊謂襄仲如齊納幣禮也凡君即位好舅甥修婚¶
　姻娶元妃以奉粢盛者也盖當時諸侯俱卒哭而除¶
　喪無有持三年之服者故襄仲稱族無貶文逆婦姜¶
<pb:KR1e0106_WYG_006-5b>¶
　非卿故不書稱婦者有姑之詞穀梁謂逆者公也禮¶
　成于齊而稱婦果公親逆曷為不書公如齊逆女與¶
　公及夫人婦姜至自齊耶胡氏謂禫制未終思念娶¶
　事方逆也而已成為婦未至也而如在國中原其意¶
　而誅之此説尤鑿未婦而稱婦未至而如在則凡在¶
　室中之女皆可因妄想而稱以為婦矣春秋安有逆¶
　億人之妄想以為實事者乎盖昏禮以尊者為主姑¶
　在則所娶為婦此天下之達稱也何必故竒其論若¶
<pb:KR1e0106_WYG_006-6a>¶
　蕩伯姬來逆婦把伯姬來求婦豈亦原其意而誅之¶
　乎姜不稱夫人未入國也不書氏辟妾姑也穀梁謂¶
　不稱氏夫人與有貶夫女子之在家從父非得自專¶
　禫制未終而納幣于夫人何責果應貶及夫人則莊¶
　公之居母喪未大祥而納幣何以哀姜稱夫人姜氏¶
　入而不貶去其氏耶盖夫人義絶而出則有去姓去¶
　氏之例斷無非義絶而聖人以己意貶削國母之文¶
　凡此俱闗于禮教不可不辨也¶
<pb:KR1e0106_WYG_006-6b>¶
狄侵齊¶
秋楚人滅江¶
晉侯伐秦¶
衛侯使寗俞來聘¶
冬十有一月壬寅夫人風氏薨¶
五年春王正月王使榮叔歸含且&KR0534;¶
　王與天王天子據舊史所稱無異義也謂厚禮妾母¶
　弗克若天而去天是以人臣而貶削天子固聖人所¶
<pb:KR1e0106_WYG_006-7a>¶
　必無之事也¶
三月辛亥𦵏我小君成風¶
王使召伯來㑹𦵏¶
夏公孫敖如晉¶
秦人入鄀¶
秋楚人滅六¶
冬十月甲申許男業卒¶
六年春𦵏許僖公¶
<pb:KR1e0106_WYG_006-7b>¶
夏季孫行父如陳¶
秋季孫行父如晉¶
八月乙亥晉侯驩卒¶
冬十月公子遂如晉¶
𦵏晉襄公¶
晉殺其大夫陽處父晉狐射姑出奔狄¶
閏月不告月猶朝于廟¶
　書不告月則前此之告月可知猶朝于廟者言雖不¶
<pb:KR1e0106_WYG_006-8a>¶
　告朔猶不廢朝廟之禮若餼羊然非可已而不已之¶
　謂也公羊謂天無是月穀梁謂閏月者附月之餘日¶
　積分而成月天子不以告朔而喪事不數也若然則¶
　閏月自古不告朔何至于是年獨以不告朔書乎朝¶
　廟言猶者明有舊也既由舊何獨于是年書謂可以¶
　已乎二傳所釋明與經文未協¶
七年春公伐邾¶
三月甲戌取須句遂城郚¶
<pb:KR1e0106_WYG_006-8b>¶
　日不日乃舊史之詳畧公羊謂取邑不日此日為内¶
　詞然僖公之伐邾取須句何以不日穀梁謂不正其¶
　再取故謹而日之然取訾婁取向取根牟取鄟皆不¶
　日豈以為宜取乎¶
夏四月宋公王臣卒¶
宋人殺其大夫¶
戊子晉人及秦人戰于令狐晉先蔑奔秦¶
狄侵我西鄙¶
<pb:KR1e0106_WYG_006-9a>¶
秋八月公㑹諸侯晉大夫盟于扈¶
徐伐莒¶
公孫敖如莒蒞盟¶
八年春王正月¶
夏四月¶
秋八月戊申天王崩¶
冬十月壬午公子遂㑹晉趙盾盟于衡雍¶
乙酉公子遂㑹雒戎盟于暴¶
<pb:KR1e0106_WYG_006-9b>¶
公孫敖如京師不至而復丙戌奔莒¶
　言如京師則既徃矣不至而復者未至京師而返非¶
　謂其復命也穀梁謂不言所至未如也未如則未復¶
　也未如而曰如不廢君命也未復而曰復不專君命¶
　也夫奉命如周而未如安得曰不廢君命奉命弔喪¶
　而不復命安得曰不專君命敖既不如不復而惟巳¶
　氏之是從春秋豈為飾詞云如云復耶盖丙戌者志¶
　奔莒之日奔雖在盟暴後而如實在盟暴先穀梁誤¶
<pb:KR1e0106_WYG_006-10a>¶
　認乙酉盟暴之後方如京師而丙戌遂奔故有未如¶
　未復之强解耳¶
螽¶
宋人殺其大夫司馬宋司城來奔¶
　殺稱人以殺之者非一人也大夫不名以被殺者亦¶
　非一人也司馬司城書官者以握節而死與效節于¶
　府人而出皆造㳄不失其守故貴而以官書¶
九年春毛伯來求金¶
<pb:KR1e0106_WYG_006-10b>¶
夫人姜氏如齊¶
二月叔孫得臣如京師辛丑𦵏襄王¶
　天子之𦵏魯往㑹之則書公羊謂王者不書𦵏又曰¶
　不及時書過時書我有往者則書夫過時不及時之¶
　𦵏既書魯往㑹𦵏又書設魯無不往則無不書矣何¶
　謂王者不書𦵏也穀梁謂天子志崩不志𦵏志𦵏危¶
　不得𦵏也日之甚矣其不𦵏之辭也按襄王正終世¶
　嫡承嗣有何危而不得𦵏不𦵏而書日以𦵏豈周為¶
<pb:KR1e0106_WYG_006-11a>¶
　偽詞以欺列國耶抑春秋為偽詞以欺天下後世耶¶
　其説皆不經¶
晉人殺其大夫先都¶
三月夫人姜氏至自齊¶
晉人殺其大夫士縠及箕鄭父¶
楚人伐鄭公子遂㑹晉人宋人衞人許人救鄭¶
夏狄侵齊¶
秋八月曹伯襄卒¶
<pb:KR1e0106_WYG_006-11b>¶
九月癸酉地震¶
冬楚子使椒來聘¶
秦人來歸僖公成風之襚¶
　此兼襚也秦以僖公同翟泉之盟故歸襚于僖以無¶
　忘舊好而僖母成風之卒又赴于其後故并襚焉穀¶
　梁謂秦弗夫人之非也按成風之書薨書𦵏明赴于¶
　同盟矣魯以夫人赴而秦故弗夫人之欲修好而反¶
　以召怨固謀國者所必無之事也胡氏謂非兼襚猶¶
<pb:KR1e0106_WYG_006-12a>¶
　賵仲子而謂之惠公仲子聖人書以正後世之為人¶
　夫為人子者夫惠公並未立仲子為夫人亦未嘗立¶
　仲子所生之子為世子未可謂之亂嫡何正乎其為¶
　夫若僖公之尊生母成風聖人果非焉宜于薨𦵏時¶
　見之何待秦人來襚故繫之僖公以正為人子乎設¶
　秦人弗來其亦可以弗正乎公羊曰子以母貴母以¶
　子貴此習其詞而未究其義也所謂子以母貴者言¶
　后夫人之子為嫡子衆子不得與並也母以子貴者¶
<pb:KR1e0106_WYG_006-12b>¶
　謂衆妃之子既立為君嫡母在則壓于嫡嫡母故則¶
　亦尊為國母無子居尊位而母終臣妾之理盖王侯¶
　以國為家有君臣之别固不與大夫士庶同其理也¶
　按帝王世紀帝嚳有四妃元妃有邰氏女曰姜嫄生¶
　后稷次妃有娀氏女曰簡狄生契次妃陳鋒氏女曰¶
　慶都生放勲次妃娵訾氏女曰常儀生帝摯帝摯事¶
　無可考姜嫄為帝元妃固宜肇周世祀若商母簡狄¶
　頌歌𤣥鳥禘美有娀堯母慶都邑以名稱塜以陵號¶
<pb:KR1e0106_WYG_006-13a>¶
　此非唐虞三代之各母其生母之證乎魯之成風敬¶
　嬴定姒俱非嫡而薨稱夫人𦵏稱小君春秋無異詞¶
　者非母以子貴之義乎詩之閟宫稱令妻壽母專美¶
　僖公其所謂壽母者即成風也如成風不得為君母¶
　則夫子刪詩必逸之矣何乃登之三頌以為美盛德¶
　之形容也耶考諸古帝王質諸春秋及詩未有以母¶
　其生母為非者安見秦人之歸襚為專襚而以為正¶
　天下之為人子乎審乎此而知後代帝王之尊生母¶
<pb:KR1e0106_WYG_006-13b>¶
　為太后者亦本諸先王舊典而非以私恩創制又可¶
　見矣¶
𦵏曹共公¶
十年春王三月辛卯臧孫辰卒¶
夏秦伐晉¶
楚殺其大夫宜申¶
自正月不雨至于秋七月¶
及蘇子盟于女栗¶
<pb:KR1e0106_WYG_006-14a>¶
冬狄侵宋¶
楚子蔡侯次于厥貉¶
十有一年春楚子伐麇¶
夏叔仲彭生㑹晉郤缺于承筐¶
秋曹伯來朝¶
公子遂如宋¶
狄侵齊¶
冬十月甲午叔孫得臣敗狄于鹹¶
<pb:KR1e0106_WYG_006-14b>¶
十有二年春王正月郕伯來奔¶
　郕太子朱儒宜有國者也郕伯卒而郕人别立君故¶
　太子以夫鍾與郕邽來奔非竊地叛君者比公重地¶
　而以諸侯逆之故曰郕伯明非禮也其不名以非諸¶
　侯固不得與失地之君同也¶
杞伯來朝¶
二月庚子子叔姬卒¶
夏楚人圍巢¶
<pb:KR1e0106_WYG_006-15a>¶
秋滕子來朝¶
秦伯使術來聘¶
冬十有二月戊午晉人秦人戰于河曲¶
季孫行父帥師城諸及鄆¶
十有三年春王正月¶
夏五月壬午陳侯朔卒¶
邾子蘧蒢卒¶
自正月不雨至于秋七月¶
<pb:KR1e0106_WYG_006-15b>¶
大室屋壊¶
冬公如晉衛侯㑹公于沓¶
狄侵衛¶
十有二月己丑公及晉侯盟公還自晉鄭伯㑹公于棐¶
十有四年春王正月公至自晉¶
邾人伐我南鄙叔彭生帥師伐邾¶
夏五月乙亥齊侯潘卒¶
六月公㑹宋公陳侯衛侯鄭伯許男曹伯晉趙盾癸酉¶
<pb:KR1e0106_WYG_006-16a>¶
同盟于新城¶
秋七月有星孛入于北斗¶
公至自㑹¶
晉人納捷菑于邾弗克納¶
　凡外納皆不繫國非有分于長㓜也長㓜之義于弗¶
　克納見之¶
九月甲申公孫敖卒于齊¶
　奔大夫不言卒以受其喪故卒之¶
<pb:KR1e0106_WYG_006-16b>¶
齊公子商人弑其君舍¶
宋子哀來奔¶
冬單伯如齊齊人執單伯¶
　單伯為周大夫左𫝊紀之甚悉先儒廢左氏而斷以¶
　為魯大夫不知何意按莊元年單伯送王姬至今已¶
　八十一年其非一人可知凡魯之卿大夫左𫝊俱詳¶
　其世系單伯既世為魯命卿而始終不載一單氏之¶
　名豈左氏故没其實而外之以為周大夫耶¶
<pb:KR1e0106_WYG_006-17a>¶
齊人執子叔姬¶
　左𫝊襄仲使告于王請以王寵求昭姬于齊曰殺其¶
　子焉用其母請受而罪之故單伯如齊請子叔姬齊¶
　人執之又執子叔姬公羊謂單伯道淫子叔姬夫單¶
　伯如齊未嘗與子叔姬偕安得道淫穀梁謂單伯淫¶
　于齊夫單伯以行人授館安能通乎宫闈其未請叔¶
　姬而先淫耶抑請叔姬不允而後淫耶謂齊人誣而¶
　執之齊獨無中冓之羞乎此皆不稽之言公穀信而¶
<pb:KR1e0106_WYG_006-17b>¶
　筆之亦好異之過也¶
十有五年春季孫行父如晉¶
三月宋司馬華孫來盟¶
　華耦書官而不名譏世權也督既弑殤而子孫又典¶
　兵柄不因君使而皆從其官以盟諸侯其專可知書¶
　曰華孫非貴之也正以著其族大權隆為履霜堅氷¶
　之戒也¶
夏曹伯來朝¶
<pb:KR1e0106_WYG_006-18a>¶
齊人歸公孫敖之喪¶
六月辛丑朔日有食之鼓用牲于社¶
單伯至自齊¶
　齊人使来致命故書¶
晉卻缺帥師伐蔡戊申入蔡¶
秋齊人侵我西鄙¶
季孫行父如晉¶
冬十有一月諸侯盟于扈¶
<pb:KR1e0106_WYG_006-18b>¶
十有二月齊人來歸子叔姬¶
齊侯侵我西鄙遂伐曹入其郛¶
十有六年春季孫行父會齊侯于陽穀齊侯弗及盟¶
　弗及盟者言會而已有盟期齊侯不俟盟而去故曰¶
　弗及盟也¶
夏五月公四不視朔¶
六月戊辰公子遂及齊侯盟于郪丘¶
秋八月辛未夫人姜氏薨¶
<pb:KR1e0106_WYG_006-19a>¶
毁泉臺¶
楚人秦人巴人滅庸¶
冬十有一月宋人弑其君杵臼¶
　宋弑其君稱人者以君無道衆殺之告也¶
十有七年春晉人衞人陳人鄭人伐宋¶
夏四月癸亥塟我小君聲姜¶
齊侯伐我西鄙六月癸未公及齊侯盟于穀¶
諸侯會于扈¶
<pb:KR1e0106_WYG_006-19b>¶
　十五年書諸侯盟于扈畧而不序以不能討齊也此¶
　書諸侯會于扈亦不序以不能討宋也¶
秋公至自穀¶
冬公子遂如齊¶
十有八年春王二月丁丑公薨于臺下¶
秦伯罃卒¶
夏五月戊戌齊人弑其君商人¶
　弑君稱人者以懿公弑舍自立而又淫虐無忌致為¶
<pb:KR1e0106_WYG_006-20a>¶
　賤人讐殺故齊人以無道衆殺告也¶
六月癸酉塟我君文公¶
秋公子遂叔孫得臣如齊¶
冬十月子卒¶
　子卒不日史失之也公羊以不日為不忍言弑非也¶
　隠桓閔之薨子般之卒皆日豈曰忍言乎¶
夫人姜氏歸于齊¶
　書夫人與姜氏明非見絶于魯書歸明無罪也¶
<pb:KR1e0106_WYG_006-20b>¶
季孫行父如齊¶
　上書子卒夫人歸齊而下書行父如齊則行父之與¶
　聞乎弑可知行父而不與聞乎弑何不因如而請討¶
　于齊乃為之彌縫要結以成其簒豈得謂非同謀乎¶
莒弑其君庶其¶
　莒太子僕因國人而弑紀公則國人咸與乎弑矣故¶
　莒人以國弑告不言弑之之人也¶
　春秋管窺卷六¶

